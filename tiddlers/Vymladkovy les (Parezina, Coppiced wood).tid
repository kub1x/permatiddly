created: 20200423093555299
modified: 20200423094233429
tags: [[Terminus technicus]] [[Lesnictví (Forrestry)]]
title: Výmladkový les (Pařezina, Coppiced wood)
type: text/vnd.tiddlywiki

Výmladkový les (synonyma: nízký les, pařezina) je tvar lesa, který vzniká z pařezových a kořenových výmladků. Není tedy na rozdíl od lesa vysokokmenného ani uměle vysazen či vyset, ani nevzniká přirozenou obnovou (náletem). Využívá se schopností některých dřevin tvořit pařezové kořenové výmladky. Kmenové (pňové) výmladky neboli vlky byly využívány k oklestnému hospodaření (například známé „hlavaté“ vrby). Způsob hospodaření spočívá v tom, že se dobře zmlazující listnaté porosty, většinou nízko u země, naholo pokácí a s vyrostlými výmladky se dále hospodaří (prořezávají se a periodicky kácejí). Takto ošetřené exempláře vytvářejí z výmladků tzv. polykormony. Nejčastějšími dřevinami ve výmladkovém lese bývaly buky, duby, habry, vždy s příměsí mnoha dalších dřevin. Na zamokřených půdách kralovala ve výmladkových lesích olše. 

* https://www.wikiwand.com/cs/V%C3%BDmladkov%C3%BD_les
* https://cs.dbpedia.org/page/V%C3%BDmladkov%C3%BD_les
* https://www.wikiwand.com/en/Coppicing